---
title: ໂອນລອຍພາຍໃນ ທອທ
description: 'ທ່ານສາມາດໂອນເງິນສົດ ຫຼື ໂອນເງິນຈາກບັນຊີເງິນຝາກປະຢັດ ແລະ ກະແສລາຍວັນຈາກສາຂາໄປຫາສາຂາ ຫຼື ໜ່ວຍບໍລິການອື່ນໆຂອງ ທອທ ໄດ້ຢ່າງສະດວກ, ວ່ອງໄວ ແລະ ປອດໄພໂດຍການໂອນຜ່ານໜ້າ Counter ບໍລິການ.'
---


<div class="container">

## ຄຸນລັກສະນະ:
ທ່ານສາມາດໂອນເງິນສົດ ຫຼື ໂອນເງິນຈາກບັນຊີເງິນຝາກປະຢັດ ແລະ ກະແສລາຍວັນຈາກສາຂາໄປຫາສາຂາ ຫຼື ໜ່ວຍບໍລິການອື່ນໆຂອງ ທອທ ໄດ້ຢ່າງສະດວກ, ວ່ອງໄວ ແລະ ປອດໄພໂດຍການໂອນຜ່ານໜ້າ Counter ບໍລິການ.

## ຜົນປະໂຫຍດທີ່ໄດ້ຮັບ:
• ທ່ານທີ່ມີບັນຊີ ຫຼື ບໍ່ມີບັນຊີກັບ ທອທ ສາມາດໂອນ ແລະ ຮັບເງິນໂອນໄດ້ທຸກສາຂາຂອງ ທອທ ໄດ້ຢ່າງສະດວກ ແລະ ປະຢັດເວລາ.

ຂັ້ນຕອນການໂອນງ່າຍ ແລະ ສະດວກ.

ທ່ານສາມາດໂອນເງິນຜ່ານໜ່ວຍບໍລິການ ແລະ ສາຂາທີ່ຢູ່ໃກ້ທ່ານ, ສຳນັກງານໃຫ່ຍ ແລະ ສາຂາ ເປິດໃຫ້ບໍລິການແຕ່ວັນຈັນ ຫາ ວັນສຸກ, ສ່ວນໜ່ວຍບໍລິການແມ່ນແຕ່ວັນຈັນ ຫາ ວັນອາທິດ.

ທ່ານສາມາດໂອນດ້ວຍເງິນສົດ ຫຼື ຫັກຈາກບັນຊີຂອງທ່ານ.

ສາມາດໂອນໄດ້ຕາມວົງເງິນທີ່ກຳນົດ ຖ້າວົງເງິນເກີນທ່ານສາມາດແຍກໂອນເປັນຍອດຍ່ອຍໄດ້.

ຜູ້ຮັບປາຍທາງໄດ້ຮັບເງິນຢ່າງວ່ອງໄວ.

## ປະເພດສະກຸນເງິນ:
ທ່ານສາມາດໂອນເປັນ ສະກຸນເງິນກີບ ກຳນົດວົງເງິນໂອນສູງສຸດບໍ່ເກີນ 50,000,000 ກີບ/ລາຍການ

ທ່ານສາມາດໂອນເປັນ ສະກຸນເງິນບາດ ກຳນົດວົງເງິນໂອນສູງສຸດບໍ່ເກີນ 200,000 ບາດ/ລາຍການ

ທ່ານສາມາດໂອນເປັນ ສະກຸນເງິນໂດລາ ກຳນົດວົງເງິນໂອນສູງສຸດບໍ່ເກີນ 6,000 ໂດລາ/ລາຍການ

## ເງື່ອນໄຂການໃຊ້ບໍລິການ:
ຜູ້ໂອນ: ຕ້ອງມີບັດປະຈຳຕົວ, PASSPORT ຫຼື ສໍາມະໂນຄົວ

ຜູ້ຮັບ: ຕ້ອງມີບັດປະຈຳຕົວ, PASSPORT ຫຼື ສໍາມະໂນຄົວ.

ທ່ານສາມາດໃຊ້ບໍລິການພ້ອມກັບລົງນາມຂໍ້ຕົກລົງການໃຊ້ບໍລິການກັບທະນາຄານ.

ປະກອບຂໍ້ມູນການໂອນເງິນຕາມຮູບແບບທີ່ທາງທະນາຄານໄດ້ກຳໜົດໃຫ້.

ກໍລະນີໂອນເງິນຈາກບັນຊີ: ທ່ານຕ້ອງໃຫ້ຂໍ້ມູນລາຍລະອຽດບັນຊີຂອງທ່ານໃນການປະກອບແບບຟອມໂອນເງິນ.

ກໍລະນີ ໂອນເງິນສົດ: ທ່ານຕ້ອງໃຫ້ຂໍ້ມູນລາຍລະອຽດຂອງທ່ານໃນຟອມໂອນໃຫ້ກັບພະນັກງານທະນາຄານທີ່ຈະໂອນເງິນໃຫ້ທ່ານ.

ທ່ານ ຕ້ອງໃຫ້ຂໍ້ມູນຂອງຜູ້ຮັບໂອນຄົບຖ້ວນ ແລະ ຊັດເຈນໃນຟອມໂອນເງິນເຊັ່ນ: ຊື່ ແລ ະນາມສະກຸນ, ເລກບັດປະຈຳຕົວ, ເລກໂທລະສັບຂອງຜູ້ຮັບ, ທີ່ຢູ່ ແລະ ຂໍ້ມູນສາຂາ ຫຼື ໜ່ວຍບໍລິການທາງຜູ້ຮັບ.

ຄ່າທໍານຽມ: LAK 15,000 ກີບ, THB 60 ບາດ, USD 2 ໂດລາ ຕໍ່ລາຍການ.

## ຂັ້ນຕອນ:
ກະກຽມເອກະສານຢັ້ງຢືນສະຖານະຂອງທ່ານຕາມຂ້າງເທິງນັ້ນກ່ອນ

ທ່ານສາມາດໂອນດ້ວຍເງິນສົດ ຫຼື ຫັກຈາກບັນຊີຂອງທ່ານ

ທ່ານສາມາດທໍາທຸລະກໍາໄດ້ຕາມປ່ອງບໍລິການຕ່າງໆຂອງທະນາຄານທົ່ວລະບົບ ທອທ .
</div>